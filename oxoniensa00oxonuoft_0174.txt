12

Heroumque animos et molles dicit amores.
Emicat exultim pulchris mens vivida coeptis,

Et vegetum inspirat spes intemerata vigorem.

Florea non aliter primae sub limina vitae
Venturi laetatur adhuc bene nescius infans.
Olli semper agunt rapidi nova gaudia soles,
Semper terra viret, semper nitet aureus aether.
Necdum oculi lachrymis caligavere nitentes,

Aut rebus tenebras offudit durior aetas.

Ipse viam invigilans praesenti numine monstrat
Pompilius, studioque arridens prima paterno
Ausa fovet, dictisque animos accendit amicis.
Saepe tamen turbas furtim regnique tumultus
Effugit, et priscae recolit vestigia vitae.

Et nunc ambrosios puri bibit aeris haustus
Colle vagans alto, ac mortalia mente serena
Despicit, et coeli fruitur propioribus oris.
Cespite nunc vivo, secreta iu valle repostus,
Procubuit, nemorum aestivos ubi frondea soles

Atria defendunt, ripaeque sedilia lambit

