4 riuum’m roxum nun noumos.

Fundere Diis pugnae auspicibus, Patrique Quirino.
Aspicis, ut praeceps salebroso tramite callis
Per juga formosa late collapsa ruina
Ambiguum demittat iter ? Solennia pompae
Inde olim spatia, et multis bacchata triumphis
Strata viae: gravis hat: Marius, contemptor et auri
Fabricius, Cossusque ferox, niveisque Camillus
Ibat equis; necnon Caenina victor ab urbe
Romulus, in nemus et frondosa cacumina montis
Laureola insignis socios deduxit ovantes,
Armaque in annosa suspendit regia quercu.
Saepius hic festi post saeva pericula cives
collecto fremuere choro turbaque frequenti,
Dum procul hinnitus audiri, visaque primis
Densari via Sacra rotis, sive ima Palati
Saxa legens curvum jam sese ostenderet agmen.
Mox propior visu latoque effusior ibat
Pompa Foro ; jamque ante oculos splendere recentes
Exuvias, et capta Deum simulachra videbant,
Atque catenatos duci longo ordine Reges.
Nunc jacet informis late, tumulosaque putri
Terra herba, Super-umque domos privataque condit
Atria: vix arcus veteri sub rupe superstes
Prima viae signat, fracto vix tramite noscas
Quia sese oppositi circum latera ardua clivi
Flexerit‚ et curvos inceperit orbita cursus.
Gesta tamen regum, antiquis ibi clara tropaeis‚
Tergemino servant pendentes fornice flores;

