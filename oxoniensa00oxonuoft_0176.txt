14

Jamque opus exhaustum, atque animis per mutua
nexis

In solidas rerum coalescere semina vires3
Legibus unde potens olim se maxima Roma
Erigat, et totum virtutibus occupet orbem.
Ergo parta seni requies, sensitque vocatus,
Et fessum superis fas absolvisse minis trum—
At tibi trans undas devexo sole rubentes,
Sancta anima, et roseae suprema cubilia lucis
Est domus, et laetis curarum oblivia campis.
Illic, ut perhibent, non vano in pulvere rerum
Sudandum, aut aegro volvendi corde labores—-
Non miseros angit timor aut spes lenta fatigat.
Vix aevi placidis acti simulacra recursant
Mentibus, et nullo labuntur tempora sensu.
AEternam adspirat submissa voce quietem
Oceanus ; Zephyri mulcet levis usque virentem
Ala torum, liquidoque irrorat lumine Vesper.
N ec tamen in terris adeo tua dulcis imago
Occidit: attollant vastas sine nomine moles
Pyramidum, aut titulos incidant aere caducos,

Gloria quos brevibus lusit male parta triumphis.

