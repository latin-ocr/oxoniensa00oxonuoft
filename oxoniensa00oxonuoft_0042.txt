 

et sacerdotali munere functos et belli duces exstitisse.
Verisimile est, eum popularis concilii ne mentio quidem
occurrat, proceres a ceteris ordinibus penitus exclusos
et separatos fuisse. Ea quidem ordinum separatio
maxime vires Etruscorum disjunxit atque} labefactavit,
cum plebem nullam Romanoe similem plebi respublica
haberet. Quo enirn nova civium municipumve mul·
titudine affluente, Romanorum civitas latius patuit, eo
angustius, decrescente, ut solet, optimatium numero,
Etruscorum oligarchia definita est. Itaque in extremo
illo cum Romanis certamine, vires gentis exhaustae:
mox uno alterove proelio debellatum est. Nihil illa
feralis superstitio, nihil servitiorum imbellis multitudo,
nihil universi populi cum Samnitibus conjuratio contra
integras hostis vires et libertatem renascentem valebat.

Etenim societas ista, quae duodecim inter se populos
per tot saecula colligavit, specie magis quam reipsa
stabilis existimanda est. Quae quidem ejusmodi fuit,
quae apud Graecos Ἀμφικτιονία dicitur, non ad gentem
commiscendum nata, verum ad domestica bella prohi-
benda et inimicitias placandas. Quae enim discordia-
rum finis esset, si in rudi ferocique oevo vicinae gentes,
populabundoe magis quam justi more belli, aeternis inter
se simultatibus certarent? Singulae igitur civitates,
cum res domi forisque administrarent, bella gererent,
magistratus crearent, nunquam tamen civili inter se
odio exarserunt. Quae sane populorum conjuratio,
licet nunquam dissoluta, persaepe *tamen quassata et
immutata fuit: veteres civitates expulsae, novaeque in
foedus receptoe: quibus ad Voltumnae fanum conve-
nientibus e Lucumonibus creatus, quem lictores singuli
suae quisque civitatis, communiter in universos praedi-
carent regem.

 

