6,

Et desolatis Romae dominantia campis

Moenia se tollunt, radiantque in turribus arma.
At procul aerisono pubes effusa tumultu
Excipit, et, coeli postquam sententia certis
Firmata auguriis, regem clamore salutat
Sublatum elypeis, solioque imponit acerno.

Ille super plenos praesenti numine vultus
Erigit, inspiratque novam placido ore quietem Í¾
Qualis, ubi effusae iam detonuere procellae
Solis ad occasum, gravidaeque volumina retro
Lenta trahunt nubes, apparet lumine molli
Hesperus: illum alto montis de vertice pastor

Vidit, et insolito tentatur pectora sensu.

Aspera continuo praedonum saecula regnis
Mitibus assuescunt : penitus sapientia mentes
Edomitas, puraeque tenet pietatis imago-
Limina clausa silent belli, telisque repostis
Defessae coeunt optata in foedera gentes.
Unus inassueta cunctos dulcedine solvit
Pacis amor: cupida regem cinxere corona,

Et sanctoe veneranda bibunt oracula vocis.

