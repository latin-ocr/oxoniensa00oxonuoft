TRIUMPHI POMPA APUD ROMANOS.

GENTIS Romanae cineres aeternaque circum
Moenia ductus adhuc sinuoso flumine Thybris
Respicit herbosum collem, tentataque Gallis
Culmina saxorum, vidufi. quin. mole columnae
Horrentes superant dumo& mentitaque nomen
Antiquum tenui surgunt Capitolia fastu :—
——Vasta situ, et placida dudum loca sancta quiete.
Attamen hie olim, bello dum Roma vigebat,
Ante Jovem (jam fana jacent, neque Jupiter usquam
Numen habet) saevos fasces, positumque tribunal
Consulis, et ductas pariter sub signa cohortes
Cernere erat: patriis hinc acer miles in armis
Prodibat sacra testatus Geniumque locorum
Custodemque Deum, seu gens Tyrrhena pararet
Insidias celeresque dolos, seu linqueret Alpes
Gallus, et infesto fremeret Latium omne tumultu.
Atque huc, quum propria praesens victoria lauru
Velfirat sublime comas, hostisque minaces
Conciderant strepituS‚ ad templa faventia votis
Flectere equos victor, spolia et pretiosa per aras

A 2

