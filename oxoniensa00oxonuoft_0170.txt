8

Vidit, et intumuit sancta dulcedine pectus,
Inque novas fausto surgit rex omine curas.
Abdita vallis erat viridi spelunca recessu,
Plurima quam densa ramorum obtexerat umbra
Arbutus, et prono fons vitreus amne rigabat,
Egeriae sedes3 dea quae mortalis amorem
Passa viri, et dignis respondet conscia curis
Huc, quoties terras late sopor altus haberet,
Ibat, et arcano noctem sermone terebat
Pompilius Îµ rerum nebulis secreta remotis
Illa sequi docuit 3 quo se revolubilis annus
Foedere continuet, quis coeli spiritus orbes
Intus alat, pulchro quae sit concordia mundo.
Numina dein coetusque Deum, quique aethera magnum
Quique tenent terras, et quorum Acherontia. regna,
Edoeet, et varias cultu discriminat aras.

Ille suis mandata canit, moremque sacrorum
ordinat, et certis designat tempora fastis.
Ooelicolum regi, Martique, patrique Quirino
Ante omnes, Romana quibus Capitolia curae,
Factus honos: niveo Flamen procedit amictu,

Festaque laurigeris undant sacraria pompis.

