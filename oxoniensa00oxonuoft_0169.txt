 

7

Ille jubet certo partiri limite campum,

Ille olea et pingui clivos vestire Lyaeo,

2 Et pecorum curas artesque inducit agrestes.
Versa loci facies : regna inter avita ferarum,
Raptor ubi infesta nuper tendebat in umbra,
Undat aprica seges, rident intersita dumis
Pascua, pampineis magalia collibus albent.

Foedera tum cultae veniunt civilia vitae,

. Tum sine labe fides, et morum gratia simplex.

Vim fasces domuere, mansis lex aequa furorem

Ultricis cohibet, taedamque Hymenaeus honestam

Extulit, et certi nectunt sua vincla penates.

Aspice! per flavos tranquillo vespere campos,
Fluminaque, et densam tectis candentibus urbem
Fluctuat, ac tremulas pingit lux daedala silvas.
It coelo placidis laetabile murmur ab arvis.
Fistula de pastu cedentes agmine lento
Mulcet oves, verso sulcum bos linquit aratro,
villarumque rotant undantem culmina fumum.

Undique ruris opeS, sinceraque pacis imago.

